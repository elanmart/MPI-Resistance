W odległej przyszłości w pewnym totalitarnym kraju panuje totalny zamordyzm i kult "Moich małych kucyków".

Narasta ruch oporu, sprzeciwiający się różowym kucykom, potajemnie oglądający anime "Berserk" oraz kolportujący
książki Marii Konopnickiej.

Procesy reprezentują konspiratorów. Co pewien czas konspiratorzy postanawiają spotkać się z kolegami.

Konspiratorzy powinni być ułożeni w pseudo-drzewiastą strukturę, w której każdy posiada kontakty bezpośrednie
(sąsiadów), podwładnych (liście) oraz przełożonego. Komunikacja jest tylko w ramach drzewiastej struktury!

Niektóre procesy wyżej w hierarchii posiadają funkcję "akceptora". Proces pragnący spotkania najpierw potrzebuje
akceptacji "akceptora" - akceptor równocześnie może wyrazić zgodę na równoczesne spotkanie nie więcej niż P procesów
(nie P, spotkań, ale procesów!). Funkcja "akceptora" co pewien czas przekazywana jest innemu procesowi:
10% szansy na przekazanie w dół, 10% w górę, 80% komuś na tym samym poziomie drzewa - ale nigdy nikomu z sąsiadów.

Do organizacji spotkania wymagane jest następnie zgromadzenie kilku sąsiadów i podwładnych.

Dodatkowo, konieczne jest zdobycie jednego z niewielu egzemplarzy albo DVD z "Berserkiem",
albo dzieł wybranych Marii Konopnickiej.

Po ustaleniu, kto bierze udział w spotkaniu i zdobycia zgody akceptora, konspiratorzy spotykają się,
rytualnie palą małe różowe kucyki, oraz albo oglądają anime, albo czytają na głos "Naszą Szkapę".
Następnie rozchodzą się i przez pewien czas nie biorą udziału w zebraniach.